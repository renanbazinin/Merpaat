<!DOCTYPE html>
<html>
<body>


פרק ראשון ולה בפי חבריו, היה בור עמוק מני חקר של אומללות שאין לה קץ עבורו. הוא ’ העולם עבור תון, ת הצטרף לפני שנה לעיתון 'אריניון' כשוליית עיתונאים נלהב שהגיע לאראינוסט מדול אמרות הרחוקה והנידחת. אף כי בשנים האחרונות דומה היה שהיא שוב תופסת מקום של חשיבות בעיני העולם בעקבות גל הפליטים שהתנפץ על חופי גונדור מאז החריפה מלחמת האזרחים האחרונה באומבר בין הצבא לכנסייה. אף בביתו היה לדבר רגל כאשר אביו דיבר על כך שאין לתת לשחורי העור מידרס בעיר העתיקה וכי הדבר מוריד את ערך האדמות שם ומקשה את החיים על אנשים הגונים כמוהו להתפרנס שם. אביו החזיק בעיר העתיקה קיוסק שהתפרנס מהתלמידים שלמדו בבית הספר הסמוך ע"ש המלך אלסר והיו נוהרים בהמוניהם אל הקיוסק בכל שעה כדי להצטייד שם. עסקי אביו החלו סובלים לאחר שאחד מהפליטים האומברים, אחד בשם המאר, פתח את הקיוסק שלו והתחבב מאד על התלמידים עם סיפוריו על אומבר ועם לשונו השנונה. "ארו," נאנח אביו פעם כאשר תון עזר לו לפרוק משלוח מיוחד שהגיע מרוהן מאחד מקרובי משפחתם שם "אני משקיע זמן ומאמצים כדי שהם לא יאכלו את הזבל שהם מגישים להם בקפיטריה הזאת שם ב-'אלסר'. והם גומלים לי בכפיות טובה והולכים לאכול אצל הקניבל ההוא!". תון לא העז לגלות את אוזנו של אביו כי אף הוא הלך פעם לקיוסק של המאר כדי לראות אם האוכל שם שווה משהו. עד היום, זכר תון את גבותיו הזקופות בהבעת פליאה של המאר כאשר עלו נתוניו של תון בצג הקופה שלו. "תון אונגולימו..." הוא מילמל "המאר מקווה שאתה לא קרוב משפחה של האונגלימו ממול. הוא נבל גדול מאד, האונגלימו ההוא.  בכל מקרה, כדאי שתשלם להמאר במזומן כי מישהו חסם את החשבון שלך". תון נאלץ להחזיר לו את האוכל. כאשר חזר הביתה שאל לגבי החשבון ואביו הסביר לו שהוציא את הכסף שלהם מהבנק בשל המצב הכלכלי הדחוק שהתגלגלו אליו בשל תככיו של המאר. כאשר הגיעו מכתביו הראשונים של דוסול, שמח אביו על כך שבנו מצא לעצמו ידיד באראינוסט אך ביקש ממנו להצניע לכת בעניין. תון זכר, במעורפל, כי יום אחד הגיע תון לחנותו של אביו אחרי סוף יום הלימודים וברקע ראה את את המאר ממרר בבכי על חורבות חנותו השרופה. "נבל, אונגלימו נבל!" קרא המאר בזעם "מה זה לפוצץ את החנות של המאר?!". העיניים שלו היו אדומות מדמעות וזה היה הדבר האחרון שזכר תון לפני שהתעורר בבית החולים ואמו יושבת לידו. הרופאים הופתעו מכך שתון שרד את התקיפה ואחד מהם אף אמר כי תון היה מת כשהוא הובא לבית החולים. כאשר התאושש דיו, ביקר אותו אביו ואמר: "דול אמרות אינה בטוחה כמו פעם. ואיני רוצה שיקרה עוד פעם מה שקרה עם המאר. למזלנו, בית המשפט פסק בתבונה והמאר לא ישוב עוד לסרוח מול הקיוסק שלי אבל הוא היה רק אחד". כאן הפסיק לרגע והוסיף, באנחה,  "קיבלת מדוסול כמה מכתבים בזמן האחרון, כולם באותו נושא, ואני רוצה שתיענה לבקשתו. נן ניאותה לעזור לי עם החנות ונראה שעזרתה תספיק למרות שקשה לדעת מה העתיד צופן בתוכו". דוסול כתב לו כי התפנתה מישרה ב-'אריניון' ומשום ששמע על מה שקרה המליץ עליו לעורך העיתון, מבלונג, וזה הסכים לקחת אותו לתקופת ניסיון. תון ארז את חפציו בתום השנה ההיא וטס לאראינוסט על ספינת האוויר "ארתבנור" שהייתה הפעם הראשונה והיחידה שלו עד כה עם ספינות אוויר. כשהגיע לאראינוסט,  נפגש לראשונה עם דוסול והיה זה מחזה מוזר. הוא ניחש אומנם שדוסול הוא אדם זקן לפי השפה המליצית והגבוהה שהיו כתובים מכתביו שהייתה מוכרת לו מביקוריו החטופים בארכיון העירייה שם היו מונחות תעודות בנות מאות שנים לצד תעודות שנכתבו רק אתמול. אך הוא נראה צעיר ממה שציפה- אומנם היה כפוף ושעון על מטהו המגולף מעץ לבתרון שחור אך פניו היו חלקות למשעי כשל אדם צעיר. הוא ריפה את רוחו עוד ביום הראשון לעבודה כאשר קרא את המאמר שלו, מאמר על העוצר בורומה, שנחשב למעולה לדעת עורך עיתון בית הספר שלו ומי שהחשיב לידידו הטוב ביותר. "אין במאמר שלך חלוקה ברורה בין פתיח, דיון וסיכום" הסביר דוסול וסימן כמה מילים בצבע והסביר, בגיחוך תמוה, "מבלונג מעדיף שהמאמרים בעיתון שלנו ייכתבו בסינדרין; לדעתו, המדוברת טובה רק לצהובונים". דוסול לא ביזבז זמן והביאו למחרת ל-'אריניון שם פגש תון את מבלונג כשזה צועק על אחד הכתבים שלו. "זה תון אונגולימו" הציגו דוסול בפני מבלונג שסקר אותו מכף רגל ועד ראש כאילו היה סחורה המוצגת בחנות. "התקבלת!" קרא מבלונג "אדן, הוא שלך!". תון קד בפני מבלונג בקידה שטוחה ואמר: "תודה, מאלון!". מבלונג הביט כעת לכל עבר כאילו חשב שמישהו שמע אותם ואמר: "ועוד משהו, אדן, למד את הפרובינציאלי הזה לומר את השם שלי נכון! מישהו עוד יכול לחשוב בטעות שאנחנו חברים או משהו כזה!".  תון בילה את השנה האחרונה ,בין ניסיונות להצדיק את קיומו בעיני מבלונג, בשליחויות עבור דוסול ובמהלכן הכיר את העיר כולה ממסד ועד טפחות. דוסול הסביר למבלונג שזהו חלק מחניכתו בעיתון למרות שהוא אסר על תון לדבר עם האנשים הללו. לעיתים היה נתקל בם בעודו מהלך ברחוב ומחפש רעיון לכתבה והם היו תוחבים משהו ליד שלו ואומר: "לדוסול" 
ומסתלקים משם כמי שכפאם הבלרוג. תון גילה במהירות שהשליחויות עבור דוסול ממלאות את כל זמנו ואינן מותירות לו מקום לעשות את עבודתו. הוא ידע שדעתו של מבלונג אינה נוחה מהסידור הזה אבל הוא הבליג מסיבה שלא תון ולא מי מחבריו ירדו לחקרה.  --- עתה, על סף שינה, הביט תון בצג המחשב הכבוי ליד מיטתו בעודו מהרהר אודות מה ששמע היום. "בכל עיתונאי טמון סייר" נהג לומר לו אדן כאשר ניסה ללמד אותו איך כותבים כתבה לאחר שקרא את הכתבה שלו על בורומה "הוא חייב להכיר את השטח יותר טוב מהקורבנ...מרואיינים עצמם. כל דבר שהוא שומע הוא צריך לרשום בפנקס ואם הוא מגלה משהו, הוא חייב לצאת בעקבותיו". תון נרדם. בחלומו הוא סעד בבית הקפה עם דוסול ושוחח אתו על מה ששמע אתמול. פניו השחירו לפתע כאילו נפל עליהם צל ועיניו בהקו כמו מראות קטנות כאשר פיו התעקל ולחש מילה בשפה עתיקה. מידו הקמוצה נפלה טבעת זהב. 'מה ולה' אמר דוסול. ’ זה?' שאל תון. 'טבעת' אמר דוסול המעוות. 'לא, תאמר לי מה זה?!' דרש תון. 'טבעת, ת ולה.  'מי אתה?' שאל תון. 'אני? מי אני? אני דוסול ’ אפילו בחלומו ידע תון שדוסול לעולם לא יקרא לו ת כאן. תמצא את... הטבעת". תון גילה שעיניו כבר נפקחו למחצה ואותו קול נשמע ברחבי הדירה השוממת. 'טבעת, על איזו טבעת הוא דיבר?' חשב תון, מבועת 'דוסול!'. הוא התקשר למערכת ושאל לגבי דוסול. "הו," אמר קול דקיק וצפצפני, "מוזר שהתקשרת לשאול לשלומו של דוסול. היית מאמין שהוא עכשיו בבית חולים 'אראסה'? אני לא יודעת מה קרה, תון. הו, הוא עדיין בחיים. מה גרם לך לחשוב שהוא מת, ארו? בעצם, הוא היה עדיין בחיים כשמצאו אותו למטה. תירגע, תון. זה לא בריא לעצבים שלך".  תון הודה לה, ניתק והלך לישון. --- "לצערי הרב," אמר מבלונג כאשר חיוך מרוח על פניו, "מכיוון שדוסול נמצא כעת בחופשת מחלה, אינני רואה סיבה להחזיק אותך במערכת 'אריניון', תון". תון הסביר שעלה על משהו אתמול ומבלונג נד בראשו. "תון, לא תשנה את דעתי בנושא. עלייך ללכת" השיב מבלונג בתקיפות. תון יצא ממשרדו כמי שכפאו הבלרוג ותמה על הנימה השלווה בה פנה אליו מבלונג והתקשה לרדת לחקרה. ביקש לצאת מהבניין אך ברגע האחרון החליט לסור אל חברו ברן מהתחזוקה.  הדלת נפתחה לפניו עוד בטרם הגיש את ידו לפותחה. דומה היה כי לא שכן איש בבניין הזה מימי בלקתור הנורא לפחות לפי הקירות האפורים הדהויים שעליהם נתלו פה ושם תמונות של מבלונג לוחץ את ידו של איזה אישיות חשובה זו או אחרת או דלת אוטומטית שנפתחה למשמע צעדיו של מישהו. הבניין, בדומה לכל החלק העליון של אראינוסט, נבנה במהלך תור הזהב של ארתבנור והיה בין הבודדים ששרדו מאותה תקופה.  החדר של ברן שכן במרתף למרות שהוקצה לו תאון משלו בשל הותק שלו. תון ירד במעלית ושמע את אנשי התחזוקה מפטפטים בינותם כיודעי ח"ן על נפילתו של דוסול ועל נסיבותיה. והבחין בברן שישב בפינתו, רושם בפנקסו. "אפשר להיכנס?" שאל תון ברן הרים את פניו מהפנקס. "איזו שאלה, ילדי?!" צחק ברן "כמובן אם לא אכפת לך. אני חייב לסיים עם הטופס הזה עד הלילה או שהר הגעש הזקן יתפרץ ויציף את כל הבניין מרוב זעם". ברן עבד ב-'אריניון' עשרים וחמש שנה ועדיין שמר על כיפת שיער שחורה כעין הלילה ועל מבע חצוף ונערי למרות שנאלץ להרכיב משקפיים על עיניו ועורו לא היה חלק כפי שהיה פעם. "הכרתי את הר הגעש הזקן לפנים כשהיה שוליית עיתונאים כמוך. בימים ההם הוא היה נופת-צופים" ברן נאנח "אומרים שהוא איבד את לבו והחליף אותו בחשבוניה כאשר מתה אשתו לפני שנים. אך אני מתקשה לזכור כי אי פעם נהג באנשים שונה ממה שהוא נוהג כיום" ניסה לנחמו. ואז איזן את משקפיו לאחר שהעיף מבט בפנקסו. "אולי תספר לי למה באת לפה? בטח שמעת על דוסול. מקרה מצער. יותר ממצער בגלל שאני צריך למלא את הטופס הזה בגללו" ביקש ברן "אך לא נראה לי שהר הגעש הזקן יתפרץ לכאן בשעה הקרובה". תון נטל כיסא ואמר: "הוא היה די רגוע היום. הוא לא צעק ולו פעם אחת כאשר פיטר אותי". ברן קימט את מצחו בתמיהה ואמר: "כן, קשה להבין אותו לפעמים. אין ספק שזה קשור למה שקרה לדוסול". ברן רשם משהו בפנקס ואמר: "נראה שמשהו מציק לך. וזה לא מבלונג. אתה יכול לספר לי". תון היסס לרגע כאשר פניו של המאר עולות בזיכרונו ואז החל לדבר... --- דוסול שלח אותו לרובע עבר ההר. במקום הזה שכנו היכלותיהם של עשירי אראינוסט וצפו על שאר העיר ממקומם המרומם על צלע המינדולוין. האחוזות הראשונות נבנו בימי ארתבנור ומכספי אוצר המלוכה אך המאוחרות יותר היו מיזם פרטי וניכרו בהם מגוון טעמים לפי מוצאם וחינוכם של בעליהם. יסיל כבר היה בשמיים כאשר דפק על דלתו של השועה. "מדוסול" הסביר למשרת אדום הפנים שפתח לו את הדלת שהחוויר למשמע השם. השועה היה אדם ממוצע בעל שיער חום בהיר חלק לפי האופנה האחרונה והוא משח את גבותיו בלכה זהובה ופניו קרנו מבושם כאשר נטל את המכתב. "האם אתה 
ולה?" שאל. תון הביט בו בחשש. "כן, אתה יכול לדבר איתי" אמר השועה "שמעתי כי אתה שלוחו". ’ת אך תון כחכח בגרונו. "אני עובד בעיתון. אני עושה עבור דוסול מפעם לפעם שליחויות". קו ניכר בפניו הסמוקות של השועה. "כמובן" נאנח השועה "טראגו, אני רוצה שתון ירגיש בנוח בביתי. עליי לכתוב משהו". המשרת הביא לו כוס מים וכיכר לחם ואמר, במבטא דאילי כבד, "אדוני מעדיף שכל העניין הזה עם דוסול לא יתפרסם, 'תה מבין" ואז המשרת סיפר לו סיפור שתון העביר אותו כמיטב יכולתו לברן. "אדוני היה פעם תומך נדיב של הארנות. אדוני בדומה ,לרבים וטובים פה, אינו חפץ כי אדם אחד ישלוט בהם והם מעדיפים יותר את גונדור כפי שהיא מתנהלת כיום. דוסול טיפל בענייניו של אדוני בקרב הארנגות ודאג לניהולם החלק של ענייניו של אדוני באותו אופן שטיפל בענייניהם של אדונים אחרים. אבל הוא גילה כי אדוני נולד באומבר וניצל את העובדה שהעוצר מתעב אומברים כדי להסיט חלק מהכספים שתרם אדוני לחשבונו הפרטי בבנק. רק לאחרונה, אדוני גילה את מעשיו של דוסול עם כספיו אבל זה איים עליו, כאמור, בגילוי זהותו לאנשי העוצר. ואחר כך, תבע את מאדוני שיעזור לו בנושא כלשהו שהשתיקה יאה לו-" וכאן הפסיק המשרת... --- "ארו, ילדי, זה לא בשבילך" נאנח ברן "אינך רוצה להרגיז את דוסול. הוא אינו במצב רוח טוב עכשיו". תון חייך במרירות "'ני יודע. אבל מזה זמן רב אני תוהה מדוע אנשים מחווירים למשמע שמו. ותמיד אני חושב על החנות ההיא של המאר בדול אמרות אבל יש עוד משהו שקרה אתמול. שמעת פעם על-" הוא סיפר לו על החלום "-אי פעם". ברן נד בראשו. "ארו, אתה מפחיד אותי. יצור עם עיניים נוצצות כבריכות? אתה נשמע כמו הסבתא שלי ביום רעעע!" אמר ברן בקול רגוע שלא תאם את נימת דבריו.  "אבל-" אמר תון "למה אתה מתכוון?". ברן ניגב את מצחו ואמר: "מעשיה, סתם מעשיה מטופשת שסבתא שלי אהבה ויש לי עדיין סיוטים בכל פעם שאני נזכר בה. אני לא אוהב לדבר עליה, 'תה מבין". תון השיב: "אבל לפחות תאמר לי איך משתלבת הטבעת פה?". ברן חייך במרירות. "הטבעת? הו, זה מה שגרם לי סיוטים כל לילה. אל תדבר על זה עם איש. הם עוד עשויים לחשוב שאתה משוגע". תון ראה כעת כי ברן אינו נינוח כמקודם והסיט את השיחה לכיוון אחר ולא חזר לדבר על הטבעת עוד עם ברן.   --- כאשר יצא תון מלשכתו של ברן, נזכר תון באדן וביקש לדבר איתו לפני שיעזוב את העיר. הוא לא מצא אותו בפינתו הקבועה ליד הכלוב בו הוחזקה מכונת הדפוס ולמעשה לא ראה כמעט איש יושב ליד העמדות. 'מוזר' חשב תון 'אמור להיות פה מישהו בשעה הזאת'. משרדו של מבלונג עצמו היה ריק אך שפופרת הטלפון שלו הייתה שמוטה ליד המקשים. הדבר הפליא את תון שידע שמבלונג היה צריך כנראה לעזוב את המקום בחופזה אם אפילו לא טרק את הטלפון למקומו כהרגלו בקודש. תון בחן את השולחן והבחין ביומנו הכרוך בכריכה אדומה של מבלונג שהיה אף הוא פתוח. היה משורבט שם "מוזיאון הכתר, הערב". ותון החליט ללכת לשם. --- הייתה זו הפעם השלישית שתון ביקר במוזיאון. תון היה מאלה שמצאו רגיעה מהעולם במוזיאונים. הוא אהב להסתכל במוצגים ולחלום על עצמו מוקף בחפצים מעין אלה. החלק הזה של המוזיאון נקרא חדר שלל-המלחמה אשר לגונדור ובו הוצגו פריטים שהוצאו מאוצרות המלך והוצגו כעת לעיני הציבור ורובם היו מרהיבים לאחר שהוסר מהם האבק.  בדומה למבקרים רבים, הוא חיפש את ה-"באלכארן", גופתו החנוטה של מלך הרדרי גדול ממדים שידיו נכפתו בשלשלאות מכסף-זך, שגרמה לילדים קטנים לפרוץ בבכי ולגברים בוגרים להצטמרר קלות. תון עצמו חש רק פליאה ומעולם לא הבין מדוע היה חסין מפני הצינה שנשבה מהגופה. אחת האצבעות של המלך הייתה חסרה ותון זכר שהמדריך נטה להסביר את זה בהסברים שונים ומשונים ולבסוף להודות שאין לו מושג למה יש לו רק תשעה אצבעות. "מעניין מדוע הוא נקרא באלכארן?" תהה תון. ואז הבחין באישה צעירה עם רעמת שיער כהה פרופה בסיכת נשר פרושת כנפיים כסופה ותווי פניה היו חטובות וחסרות חן, במיוחד בעת כעס, ועיניה היו אפורות ותנועתה הייתה בלי דופי. היא הייתה גבוהה בתון בראש וכמעט מכל אישה אחרת שאי פעם פגש בחייו הקצרים. מבט מהיר בידיה לימד את תון שהאישה הזו למדה להשתמש בחרב אף על פי שלא הייתה אחת כזו עמה. מבטה היה מופנה כאילו לכל המונומונט הזה ולא אליו. "המקום הזה הוא חילול השם" הביעו פניה הזעופות. היא נעצרה ליד איש לבוש במדים שחורים ותווי פנים סגלגלות שהבחין בה ואמר: "פיריאל, זה לא המקום-".'יש לה שם' תון חשב. "אני דורשת שתוציאו את אנדוריל מפה ועכשיו!" קראה "לשר בורומה אין סמכות להעביר אותה לפה!". האיש חייך באיפוק והשיב: "פיריאל, אביך חתם על המסמכים". פיריאל נעצה בו מבט רושף והשיבה: "לאחר שהשר בורומה לחש באוזנו כי לא יהיה זה נאות מצדו להסתיר את האנדוריל מהמוני העם-". האיש קימץ את ידו לאגרוף ואמר: "פיריאל, יש פה 
עיתונאים". פני פיריאל הסמיקו ונאוו לפתע בעיני תון בעודה אומרת: "אני-". היא הביטה לצדדיה "חושבת שנדבר על זה במקום אחר". פיריאל עזבה את המקום בזעף והאיש בשחורים העיר לתון: "דווח למבלונג. שיראה בזה טובה ממני". תון לא יכל לומר שרק היום מבלונג פיטר אותו אך הוא שתק. ורק אז הוא הבחין  בטבעת הכסופה הרכוסה על זרתו של האיש והבין עם מי הוא עומד. "אדוני-" שמע תון אדם פונה לעוצר ויצא איתו מחדר התצוגה, משאיר את תון עם הרהוריו. הוא ידע שמבלונג לא יאמין לו; "ואז?" הוא שמע את השאלה הסתמית "אז פיריאל צעקה על העוצר. אז?". תון, למרות שפגש אנשים רבים במהלך שליחויותיו עבור דוסול, לא הכיר אנשים רבים באראינוסט מכיוון שלא נטה להקשיב לדברים שאנשים דיברו עליהם בנוכחותו. הוא הניח את סנטרו על כף ידו והביט במלך וקול לחשנני נשמע: "חחחמממ-דדד-תתת-ייי!". הוא היטה את מבטו לאחור אבל לא היה שם איש. 'היה כתוב ביומן שמבלונג יהיה כאן הערב' חשב תון 'אוכל לדבר עם מבלונג הערב עליה'. הוא יצא מהמוזיאון וראה כי הקדים לצאת משום שהמדרכות היו מלאות באנשים שהניפו כרזות שחורות עם עץ לבן במלוא פריחתו ומעליהם נכתב "יחי המלך! בוז למשרת!" בשני שורות- אחת בסינדרין והשנייה במדוברת- והוא ראה את אחד מחבריו של דוסול, גברתן במבחר שנותיו צועק בראש המפגינים, שתון פגש במהלך שליחויותיו. אזי הבין תון מה הזעיק את מבלונג ומבחר עיתונאיו מבנייני המערכת עד כדי כך שמבלונג אפילו לא טרח לסדר אחריו. נראה שחבריו של דוסול ייחסו את פציעתו של דוסול לבורומה ובאו למחות על זה בריש גלי לפני המלך עצמו. "ת'ולה!" קרא לו מישהו מהקהל "איך הגעת לכאן?". היה זה המשרת של השועה העשיר שהניף כרזה שחורה שעוטרה בפינתה הימנית באות השיבולת המפוצלת של בית קהטאר מאומבר. "המממ..." גימגם תון אך לרגע "אבל מה אתה עושה פה? חשבתי שהאדון שלך מתעב את דוסול". המשרת חייך בזחיחות. "הוא מתעב אבל יותר מכל הוא מתעב את בורומה ולכן הוא התיר לי לשאת את סמל ביתו על הכרזה שלי. אבל הוא נאלץ להיעדר מטעמים ברורים. חוץ מזה, באופן רשמי, מיתרנדיר אחראי על ההפגנה, ולא דוסול". הוא סיפר לו שדוסול נותר בחיים ולו בקושי ומהמעט ששמע הוא אף צחק עם המטפלים שלו ואמר שאם הוא ימצא את מי שפגע בו, הוא ימצא עבורו עינוי כה נורא עד שאפילו אוזניו של בלקתור יסמיקו לשמעו". תון שאל מדוע זה מצחיק. "מהל יודע. דוסול חשב שזה מצחיק" הודה המשרת "אם אתה רוצה להפגין, תחפש ברנש בשמלה אפורה. הוא כבר יספק לך כרזה מן המוכן". הארנגות לבשו בכנסיהם שמלה אפורה מכיוון שטענו כי מייסד האגודה שלהם חיבב את הצבע הזה על פני שאר הצבעים בעוד יריביהם הגיבו בלבישת מעילים בשחור-וכסף בדומה לשומרי המגדל מימים עברו. "האם זה לא מסוכן להפגין עכשיו?" שאל תון, בפחד. טראגו לחש: "אנחנו בדאיל לא חוששים מפני המוות. אם אמות, אדוני הבטיח לי שידאג בעצמו שגופתי תיקבר בדאיל ליד אבותיי. לא, ת'ולה, אני לא מפחד". תון ניסה להסביר את עצמו אבל טראגו עזב אותו ושב אל שורות המפגינים.  תון ראה עתה את בורומה יוצא מהמוזיאון , נושא ידיים אל על ואנשיו, חמושים ברובים, יוצאים מאחוריו. "אזרחי אראינוסט הנכבדים," אמר "אנוכי שותף לפגיעה המצערת שחווה האדון דוסול שלשום-" בקולו השלוו "אך מדוע בחרו מנהיגיכם לנצל תקרית מצערת זו ל-" הוא בלע את לשונו כאילו היה מדובר בחילול הקודש "-הפגנה נגד המלך. כל מעשיי עברו תחת עין המלך ואישורו ולכן כל ביקורת כלפיי מופנית גם כלפיו". אנשים בקהל החלו חשים מבוכה ושואלים עצמם אם אין להם משהו דחוף במעגלים התחתונים לעשות היום במקום לבוא הנה. "לא," נשמע קול תקיף "עדיין אינך המלך, שד אפל שיצא מבית היוצר של מורגות עצמו. המלך הוא אראסה השני לבית טלקונטר!-" תרועות רמות ליוו את הנואם "-זה מכבר ידוע כי כישפת את המלך בלשונך, שד ארור, וכי אתה נוהג בביתו כביתך! כולנו זוכרים את הנסיך גונדול שגלה לרוהן ונתקרא שם אראהיר, נכון?". בורומה הסמיק קלות והשיב: "ומי אתה? מי תאמר שיש לך הזכות למתוח על מעשיי ביקורת! אין לך השילטון אפילו על אנשיך ואלה יעשו ככל שעולה על דעתם- ." תון שמע כעת את הקהל דומם, מי בזעם ומי במבוכה, כאשר מישהו מהשמלות האפורות השליך אבן על אחד מאנשי בורומה וזה פתח באש בתגובה. חלף זמן בטרם הצליח בורומה לרסן את חמום המזג וראה כי הקהל מתפזר כדי לשאת את ההרוגים והפצועים אל בתי המרפא ואחרים מחפשים את דרכם החוצה. "הנה ההוכחה לכך" קרא בורומה "איש מאנשיך הטיל אבן על אנשיי. האם תנהגו כאורקים בקרב בני תרבות? ראה! אפילו אנשיך לא מוכנים למות למענך". הקול היה פחות נחוש כאשר הופיע שוב: "והאם תנהג כאדון לעבדים באומה של בני חורין? אנשיי חופשיים לעשות כרצונם. אם יבקשו לעזוב את מקום זה, לא ייעשה להם מאומה". בורמה קינח את אפו ואמר: "זו חירות? אני קורא לזה פחדנות וצביעות! שמור את שקריך לעצמך" וירק. "אם היינו רוצים, היינו מרוצצים את ראשך לבלי להסס" השיב הקול "אך אנחנו מסתפקים בפחות מזה, שד בן התופת". בורומה לחש למשהו לסגנו ואמר לאנשים: "אנשים אלה עברו את הגבול בדבריהם. אבקש מכל אדם שתבונה בקודקודו להתפנות מהרחבה מייד! החגיגה נגמרה!". עתה ההמולה עברה את כל הסיפים כאשר הכרזות המונפות והקולות הזועקים התחרו בקול הרגליים המחפשות 
מוצא מהצרה. תון חיפש דרך לצאת מהמבוכה כשהבחין במבלונג מחלק פקודות לאנשיו: "אתה לשם. לא, אתה תישאר פה. כן, כן לשם. אל תדאג, אורלס, נדאג לדברים שתבוא העת לכך". תון נע כעת במהירות לכיוון מבלונג. 'מה אתה עושה פה?,' הביעו פני מבלונג תדהמה גמורה 'מה עושה כאן הדבר הזה?'. "תון,"ציווה עתה מבלונג, בתקיפות, "תעזור לאורלס עם המצלמה!". האנשים לא ידעו שמבלונג פיטר את תון בבוקר ותון נענה לבקשתו של מבלונג כאילו עדיין עבד בשירותו והלך לעזור לאורלס. "מה קרה שלא שמעתי על זה? יצאתי מהמרתף ואף אחד לא היה בחדר המערכת" תהה תון, בעודו מסייע לאורלס להציב את המצלמה על חצובה על גגו של אחד הבניינים המשקיפים לתוך שדרת המלך. ועד הבית הסכים תמורת סכום הגון שישולם לו מחשבון העיתון ויימסר באופן אישי ממבלונג. "אני בעצמי לא שמעתי על זה לפני שמבלונג העיר אותי משנתי לפני כמה שעות. נראה שדוסול התקשר לכל מיני אנשים ממשכבו ואלה הביאו את האנשים שלהם וכך נוצר ההמון הזה שם. ארו, עבודה זה עבודה אפילו אם זה היום החופשי שלי". למטה, חרכו רוביו של בורומה תעלות בהמון ורק מני מעט עדיין הניפו את הכרזות בעוד האחרים מנסים לברוח וחלקם נורים בעורפם כשודדים. "אני מקווה שהם לא יכוונו את הרובים שלהם למעלה" כרע אורלס ברך והצמיד את ידיו בתחינה "ארו, יש לי משפחה לדאוג לה. אם ייהרג מישהו, כולי תקווה שזה יהיה מבלונג, אף אחד לא יצטער אם איזה כדור תועה ייקח אותו מהעולם הזה". עתה, הזדקף כדי לכווון את המצלמה ולצלם כמה תמונות טובות עבור העיתון. לא רחוק משם הצליח תון להבחין בצלמיהם של עיתונים אחרים, מבזיקים במצלמותיהם אל תוך השדרה. הוא ראה את פיריאל מופיעה מאחורי בורומה ופניה רושפים מזעם והיא לחשה דבר-מה באוזניו ואז פניו החווירו במקצת והוא הלך איתה. "מה קורה שם?" שאל תון. "לא יודע אבל הייתי מוכן לשלם הון על הידיעה. ארו , תעזור לי לכוון את זה על מיתרנדיר. שמעתי שהוא אדם חביב מאד, יהיה חבל מאד אם הוא ימות עכשיו ". הוא ראה את הברנש האפור מנסה לארגן את אנשיו ופניו היו נואשות. "ארו, הם בורחים. בורחים כמו שפנים מבוהלים!" צחק אורלס, מבוהל מעט. " האם 'תם יכולים להיות בשקט? בתי מתכוננת למבחן. לא מספיק שהארנגות נזכרים להפגין נוכחות, בתי צריכה להיכשל במבחן בגללכם!" התערב הדייר שבא לגג כדי לצפות בהמולה. תון השיב לו: "אדוני, שב פה ותהיה בשקט או שתחזור למטה. אנחנו באמת לא צריכים שתפריע לנו".  "השיבולת המפוצלת נפלה!" קרא אורלס, בתדהמה "ארו, בחיי, מה עושה פה המשרת של מירנדור?!". תון נזכר בדבריו ותהה עתה אם אדונו ימלא את הבטחתו. כאשר הלילה ירד, כבר לא נותר איש מלבד המתים והגוססים ורובאיו של בורומה שהסתלקו משם בסדר מופתי. "סייימנו" אמר אורלס וכיבה את המצלמה "ארו, בפעם הבאה שמבלונג יעיר אותי, אני לא אתעורר, פשוט לא אתעורר!". השניים ירדו למטה ומצאו את מבלונג מתווכח עם אחד מאנשיו של בורומה. --- "צו איסור פרסום?" נשמע מבלונג צועק "אין לאיש הזה אין שום זכות לאסור עליי לפרסם את התמונות שלי". אורלס חייך ולחש לתון: "אני אומר לך שבורומה רוצה לחסל את הפרשה בשקט. אין ספק שזה לא יעזור לו להירדם הלילה". הוא שמעו את מבלונג מקלל את האיש של בורומה. אך העניין תם עד מהרה ומבלונג השיב כי ייעשה כרצון העוצר. תון המתין עד שהאיש של בורומה עזב את מבלונג לנפשו. ומבלונג היה אדום כסלק ונראה שהשיחה לא היטיבה איתו. "תון, לא אמרתי לך...-" התחיל לומר עד שנזכר במה שקרה לפני שעות אחדות. "כן, כסף. נראה מה אפשר לעשות" חייך במרירות. הוא שמע את מבלונג מפשפש בכיסו ולוחש, בקול רועם, "זו מדינה דמוקרטית. אפנה לשופט ואז יראה כבוד העוצר כמה שווים הצווים שלו!". תון הבין כי מבלונג כועס על בורומה כאשר זה נתן לו ערימת שטרות. "ואינני רוצה לראות אותך יותר!" צעק כאילו היה תון המקור לכל הבעיות שלו. תון היה שמח למלא את בקשתו כאשר החל מתרחק מהמקום. והבחין עתה כי מבלונג מכנס את עיתונאיו ליד הבניין ושם כנראה סיפר להם על הצו של בורומה.  עתה ראה את פיריאל יוצאת מהכניסה למוזיאון ומחפשת מישהו. "אתה-" פנתה לתון "למה אתה עובר על פניי?". תון התפלא. "הו, ארו, כן, אבי הוא המלך!" הסבירה, בזעם, "ועכשיו". תון קלט באחת מי העומדת לפניו וקד לפניה. "זה יותר טוב. איפה מבלונג? שמעתי שיש לו ריב עם בורומה ואולי הוא ירצה לדעת על אבי" אמרה הנסיכה. "שם. כשעזבתי, הוא רתח מזעם על העוצר " אמר תון והצביע על הפינה בה אסף מבלונג את אנשיו . הנסיכה חייכה במרירות ופנתה מעליו. תון ידע עתה כי מאוחר מדי לספר על התקרית בינה לבין בורומה למבלונג כי בלי ספק הנסיכה תספר בעצמה למבלונג בתוספת העניין שבאה לכאן בגינו. תון חשב שהכל הוסדר עד שמבטו פגש את השועה רוכב בעגלה שחורה ועליה קבר דומם. כל האיפור שהיה עליו נזל ממנו בלהט הרגע ופנים מצולקות נחשפו מתחתיו.  "שלום, תון" אמר השועה "שמעתי שצילמתם את אנשי בורומה יורים בטראגו. הייתי לשאול אם ניתן לקבל את התשלילים". "התשלילים אצל אורלס וזה עתה ראיתי את אחד מאנשיו של בורומה מודיע למבלונג כי הוטל איפול על ההפגנה" השיב תון, במרירות, "אבל אני מניח שמבלונג ישמח למכור לך 
אותם". השועה צחק. "כן וישאיר אותם אצלו. מבלונג יאה לאדונו ערל הלב. לא, איני רוצה במשא ומתן עם הברייה שחורת הלב הזו". הוא לא הספיק להוסיף מאומה בטרם זה רכב ממנו הללו. השמיים האפילו מעליו באחת ואפילו קרן אחת של יסיל לא נראתה בהם לרווייה. "חחח-מממ-דדד-תתת-ייי" שמע את הקול. "ארו, זה די והותר. מה אתה רוצה ממני?". "הה-וו-אא לל-קק-חח אא-וו-תת-הה. הוא לקח אותה " נהה הקול "אא-ננ-יי רר-וו-צצ-הה אא-וו-תת-הה בב-חח-זז-רר-הה!". 'מי?' לא הבין תון. "מה אתה רוצה? אני לא מבין על מה אתה מדבר, ארו."!? "אא-לל תת-דד-בב-רר עע-לל-יי-וו. אא-תת-הה עע-וו-דד תתממ-שש-וו-ךך אא-תת תת-שש-וו-ממ-תת לל-בב-וו" ילל הקול. 'רוח רפאים?' תהה תון. הוא אומנם מעולם לא פגש רוחות רפאים אבל הוא אכן פגש אנשים שפגשו רוחות רפאים אם כי קולותיהן היו שונים מזה- אלה היו נעימים ומלודיים בעוד של זה היה חורקני וצורם. "מי אתה?" שאל. "שש-םם. הה-וו-אא לל-קקחח אא-וו-תת-וו ממ-ממ-ננ-יי. אא-ננ-יי רר-קק זז-וו-ככ-רר טט-בב-עע-תת!" ענה הקול. הוא ראה את המצודה נישאת מעליו, טובלת בזהב השקיעה; הקול לחש: "ממ-קק-וו-םם רר-עע! אא-ננ-שש-יי-םם ררעע-יי-םם!". 'יש לך דעה מוצקה בתור רוח רפאים' חשב תון. "ממ-הה זז-הה רר-וו-חח רר-פפ-אא-ייםם?". עתה עצר לבו לרגע לפעום בהבינו כי הדבר הזה יכול לקרוא את מחשבותיו. 'מדוע הם אנשים רעים?' התגרה בו תון. "לל-אא. אא-לל תת-שש-אא-לל. הה-םם רר-עע-יי-םם". עתה הופיע צריח צחור כשלג מתוך השמיים האפלים. תון ראה אדם בא בימים מביט משם, שעון על מטהו. 'איך דוסול הגיע לשם? חשבתי שהוא מרותק למיטה' חשב. 'דד-וו-סס-וו-לל. אא-יי-שש לל-אא טט-וו-בב לל-אא רר-עע. ככ-אא-בב רר-אא-שש'.השיב הקול. 'אז לא כולם רעים' השיב תון. 'לל-אא ככ-וו-לל-םם. אא-בב-לל ררוו-בב-םם" השיב הקול. הדיאלוג הזה די נמאס עליו. בספרים, רוחות רפאים אינם מסובבים אנשים במעגלים. "ממ-עע-גג-לל? ממ-הה זז-הה ממ-עע-גג-לל?" שאל הקול, הפעם ברכות יחסית. הדבר הזה לא קרא את המחשבות שלו; הוא ישב בתוך המחשבות שלו. תון הגיע למסקנה הזו ועתה ניסה לחשוב מה לעשות בנוגע לזה. 'כמה זמן אתה שם?' שאל תון. "לל-אא יי-וו-דד-עע" השיב הקול "דד-וו-סס-וו-לל ההעע-יי-רר אא-וו-תת-יי וו-הה-בב-טט-יי-חח לל-סס-פפ-רר לל-יי ממ-יי אא-ננ-יי-". 'בתמורה למה?' הוסיף תון. הקול השתתק במבוכה. תון מצא את עצמו עומד בצומת הסימבלמינה בין רת ארין לבין רת אן דונדין והביט בערוגות הסימבלמינה שננטעו לפני מאות בשנים לזכרם של הנופלים בקרב רת ארין השני. איש מבוגר השקה את הערוגות ובכנף מעילו הבלוי מיושן והמוטלא ניתן היה לראות סימן דהוי מיושן של בית המלוכה. תון ניסה בעבר לשוחח עם הגנן הקודר אך זה נפנף אותו מעליו בצרחות מעונות. נראה שהגנן היה קודר הערב יותר מהרגיל. תון התקדם מטה במורד הרחוב וראה לפניו אדם גבוה קומה ורחב גרם במבחר ימיו בעל רעמת שיער שחורה-כחולה ואוזניו מנוקבות בעגילים שבתוכן היו משובצים אבני נופך. הוא זיהה את חליפת הבגדים האפורה והחגורה באבזם ואת היד האוחזת בקשת שהאיש קעקע על לחיו.  "שלום, תרוג" אמר תון, מבולבל מעט, "האם דוסול בסדר? נראה לי ש...-?". תרוג הנהן ואמר: "'ני חו'ב שהוא 'סדר גו'ר פיזית. א'ל משהו לא'סדר עם הפוא שלו, 'אד לא'סדר!". תרוג היה,לדברי דוסול, קרוב משפחה רחוק שלו מצד סבא-רבא-גדול ומעולם לא שלט במערבנית כהלכה. 'הוא יודע הרבה' גיחך דוסול 'יותר ממה שהגולגולת הקטנה שלו יכולה להכיל, זה בטוח'. "מה שלום המועדון שלך?" שאל תון. "מו'דון? ב'דר גמור. כמה מהק'תים עוד יהיו ק'תים גו'לים בתחרות הבאה" התגאה תרוג "דוד דוסול רוצה לדבר איתך". נראה שהוא אמר את זה כמעט מתוך אי-רצון. "'תה יו'ע אי'ה ביתו, ד'ון?" שאלו תרוג. תון הנהן אף על פי שרוב הפגישות שלהם התנהלו בבית הקפה של "אריניון" ששכן בקומת הקרקע. הוא ידע שדוסול מתגורר בבית אחוזה עתיק עוד מימי בלקתור 'האיום' ופעם אפילו הציג לפני תון במעין גאווה מעוותת את אוסף כלי-העינויים שאסף מקרוב ומרחוק. 'יום אחד, הם יביאו לי נחת מרובה' העיר דוסול. תון התקשה לרדת לפשר דבריו אלו של דוסול אך נבעת מהמחשבות שעלו בו לגבי האפשרויות. הוא התגאה במיוחד בכלי אחד. 'זוהי דמעת אומבר. מצאתי את זה בשוק פשפשים באומבר- אחד המעניםאומנים מהעידן השלישי בנה את המכונה כך שארבעה קירות עשויים מאבן משזרת נפגשו בקודקודיהם ויצרו מעין דמעת בדולח ססגונית. מתחת לזה, היה פעם גלגל ובכל פעם שהגלגל הסתובב, צבע הקירות היה משתנה. והמסכן היה יוצא מדעתו מרוב צבעים...-!'. דוסול הביע את אכזבתו על כך שלא מצא את הגלגל וגם לא הצליח להתאים גלגל לקפסולה הזו. בית האחוזה שכן בסמוך לחומה שהפרידה בין המפלס הראשון לשני ,ולפנים שימש כמקום מגוריהם של קשתים ורובאים שנחו פה בין משמרותיהם, ונבנה בסגנון שאפיין את ימי ארהרי שנתן למקום אצילות מסוימת בעיני צופיו. דוסול עמד בדלת, נשען על ולה," קרא דוסול "נראה שרוח קרה עברה על פניך". תון הביט ’ מטהו, כאשר הגיעו תרוג ותון. "שלום, ת בו ושאל בינו לבין עצמו מה בדיוק רצה מהרוח. "היכנסו...-!" הציע דוסול באדיבות מזויפת, פניו מחייכים בעליזות.    
פרק שני 'בורומיר' שמע העוצר את שמו בדומיית חדר השינה והוא מנסה להירדם. 'ארו' הירהר העוצר במרירות 'אני מכיר את הקול הזה' ושפשף את אחת מגבותיו בפיהוק. לעיתים קרובות היה מתקשה להירדם ובמיוחד בשנים האחרונות ונראה שהקול הזה היה אחת הסיבות לכך. הוא הכיר את הקול; היה זה קול אביו המת. "אנשים מדמיינים שהם שומעים קולות בלילה" הסביר לו הרופא "במיוחד כאשר הם חרדים ומתוחים, אדוני העוצר. אין מה לדאוג, בינתיים". העוצר חשב שזה היה רעיון טוב לפטר אותו ולהביא רופא חדש אבל הגלולות שהרופא החדש רשם לא הועילו במאומה לנדודי השינה שלו. 'בורומיר' הצליף הקול ביתר נוקשות כאילו ניסה לומר עוד משהו בזה. 'אולי אירדם אם אקרא את העותק של 'ספר הנגיד' שהמלך נתן לי. הוא מספיק משעמם לצורך זה' חשב בורומה במרירות ופסל את המחשבה. הוא היה עייף מכדי לקרוא משהו ולו יהיה משעמם וטרחני ככל שיהיה. 'עצום את עיניך' ייעץ העוצר לעצמו 'וחלום על שמיים כחולים ומתחתיהם קדירה יוקדת, מסתובבת על גלגלת, ומעליה תלויה הנסיכה פיריאל, רגליה טובלות...- ' ועתה שקע בורומה בשינה עמוקה חסרת חלומות. אבל הוא לא היה לבדו בחדר השינה. פיריאל הביטה על העוצר הישן מהחלון בדלת הכניסה לידה ניצבו שני גברתנים שאמרו אומר לתת לאדונם לישון את שנתו. היא נהגה לסור לחדרו לפני שהלכה לישון כדי לראות אותו, לפחות פעם אחת ביום, חסר אונים כתינוק. והיא שבה עתה מפגישה עם דוסול שנראה כי החלים מהנפילה שאירעה לו לפני ימים אחדים ולשונו הייתה עוקצנית ומרירה כהרגלה. הוא התעקש להביא לסעודה את המשרת שלו; היא חשבה שראתה אותו ליד בניין המערכת של 'אריניון' אבל בעיניו היה זיק של זדון שלא היה בעיניו של אותו עלם שראתה שם. היא התקשתה להתרכז בדבריו של דוסול משום שתשומת לבה הייתה מוסחת אל משרתו. היה זה אדם גבוה קומה ובעל שיער בהיר אם כי פרוע במקצת עם עיניים אפורות כגון הים ולא היה רבב בחליפתו ובמכנסיו. למרות ששריקתו הגסה הוסיפה לעצבנותה של פיריאל. "הבנת?" שאל דוסול. "אה, כן" השיבה בנחרצות אבל ביקשה שיחזור על דבריו מכיוון שלא שמעה אותו ברעש האיום שבבית הקפה הזה. עתה החליטה פיריאל שמיצתה את התענוג והחליטה לעזוב את העמדה מול חדר השינה של בורומה ותהתה אם בורומה נהג לעשות את אותו הדבר כלפיה. אביה נהג לומר על בורומה שהוא "אדם טוב אבל הוא נעשה מוזר בשנים האחרונות". פיריאל אהבה את אביה כאהוב בת את אביה אבל היא תיעבה את בורומה שהשפיע על אביה בעצותיו הגרועות ונראה ,שאילו היה הדבר ניתן בידו, הוא היה נהיה המלך. "לא ייתכנו שני מלכים בגונדור כשם שלא ייתכנו שתי שמשות בשמיים" עלתה בזיכרונה האימרה האהובה על המלך בלקתור שהייתה הציטוט שהופיע בראש הפרק עליו ב-"מלכי גונדור" שהיה הספר האהוב עליה. היא לא חשה את האפילה שסגרה על לבבה כאשר הגתה במחשבות מרות אלה. אביה נתן  חדר משלה באגף המלכה באומרו, בהומור לא אופייני, שאם היא עומדת 81-לה לכבוד יום הולדתה ה להיות מלכה, היא צריכה מגורים הולמים. אגף המלכה שכן בקומה התחתונה של "בית המלכים" והיה מלא עד אפס מקום בשעות היום במשרתות עמלניות ובידידיה שבאו מקרוב ומרחוק אם לשחק במשחקים על כוס תה ואם לשחק במשחקים על הכס עצמו. היא חשבה על איבין הצחקן שהיה נוהג לבקרה בכל פעם שעסקיו הביאו אותו בואכה מינס טירית ואת שיחותיהם על כוס תה על עלילותיו האחרונות. אך באחרונה עברו ביניהם תשעת חתוליה של בירותיאל והיא התנכרה לו. הוא סירב לתמוך בארגון שדוסול חבר בו ועמד על העניין בתוקף והסביר: "אדם זה, גבירת לבבי, הוא נחש בצלם אדם. אין האיש הזה צוחק לעולם והואלאר יודעים שמאנשים רציניים כאלה צריך לחשוש". היא שאלה אותו מדוע הגיע לתובנה זאת אם מעודו לא פגש בדוסול. "ומי אמר לך, גבירת לבבי, שלא פגשתי בדוסול?" השיב איבין, ברוגז, "פגשתי ופגשתי!". ובזאת נפל דבר ביניהם. דוסול הרגיעה באומרו שאופקיו של איבין צרים כקוף המחט שהם סמל ביתו ותבונתו היא בגודל של אגוז ממנו התפרנסו אבות אבותיו לפני שאיזה אציל פלוני אלמוני רומם אותם מהעפר שאותו חרשו. עתה הרהרה בדברים האלה וראתה כי דלת חדרה פתוחה. אביה ישב שם. הוא היה אדם גבוה קומה ושיערו היה כגון השלג והיה מתולתל כסגנון הלוחמים ההארדריים שהתחבב על המלך בהיותו צעיר. לחיו השמאלית הייתה מעוטרת בנקודת חן שהזכירה לאנשים רבים חרב מעוקלת ואותה הוריש לבתו. "האם אתה עדיין מחזיק בהחלטתך?" שאלה. המלך, אראסה השני לשמו, לפנים אורן, ישב על כיסא נדנדה ליד החלון וידיו היו שעונות על מסעדיו בהחלטיות. "כן, בסוף השבוע את תאחזי בשרביט, בתי" אמר המלך, קולו רפה וחלוש. היא ראתה שמונח על ברכיו הספר האדום שהיה מביא איתו לכל אירוע. "בתי, איבין סיפר לי שאת מתרועעת עם טיפוסים מפוקפקים לאחרונה" המשיך המלך "כדוסול. האם זה נכון?". פיריאל חשה את לבה מתפקע בה מכעס. "אבי, מדוע אתה קורא לדוסול מפוקפק? איזו זכות יש לאיבין לקרוא לאדם שאינו מכיר בשם כזה?" שאלה בזעם מהול בפליאה. "הו, איני צריך את איבין כדי להגיע למסקנה זו, בתי. פגשתי את הנבלה..." אמר המלך, עוצר לרגע כדי לתת 
למילים להשפיע, ומבטו צנח על הספר, "אין זה איש טוב או איש כלל לפי מה ששמעתי. בן כמה הוא, את חושבת?". פיריאל הרגישה סחרחורת קרה תוקפת את חושיה כאילו לא אביה דיבר אלא בורומה מתק השפתיים והבוגדני. "לא יודעת. חמישים או שישים. למה?" השיבה בקור. "לא" אמר המלך בהחלטיות "ימיו על האדמה בצלמו הנוכחי היו כפליים מהמספר שנקבת זה עתה". עיניו של המלך התלכסנו בזעם. 'האיש מסוגל לכעוס?' עברה בה המחשבה המזועזעת. היא לא זכרה את אביה מעולם מרים את קולו וכי תמיד נהג באנשים במתינות וברכות. היא בזה לרכות במנהגו שאותה ירש אחיה הגדול אבל עתה ראתה שאביה נוצק בחומר קשוח מזה ומשהו העיב על לבו והפך אותו למה שהוא. "אבא, אתה קורא יותר מדי. סאורון היה בסך הכל מלך אנושי חמדן יתר על המידה שחי לפני אלפיים שנה ומשהו. לא השטן הכמעט בלתי מנוצח כפי שהספר מציג אותו!" קראה בזעם פיריאל, מנסה לרסן את הזעם שאחז באביה. "בתי," אמר אביה במתיקות "בורומה תמיד אמר לי שאת מהירה לשפוט ומסרבת לסלוח על מי שחולק על השיפוט שלך. נראה שהוא צדק בקשר לזה". הוא הוסיף: "ולא סאורון. לא סאורון! מי חשב בכלל שדוסול הוא סאורון!" בצחוק מטורף. "לא, דוסול הוא דוסול אבל בקרוב הוא לא יהיה דוסול עוד" אמר המלך, מנגב את מצחו, "ואת תצטרכי להתמודד איתו עם בורומה לצדך. אני זקן מדי כדי להילחם במלחמת הטבעת הזאת, זה הכל". זעמה של פיריאל שכך באחת. 'מטורף' חשבה פיריאל בציניות 'סנילי מטורף. דוסול צדק. אביה באמת סנילי מטורף. הוא צריך טיפול..-'. "גופתו של סאורון נגנבה מהמוזיאון בעת ההפגנה" אמר המלך כאילו השיב להצהרתה החרישית "ישבתי עם בורומה אתמול על העניין והוא אמר שאין ספק שדוסול גנב אותה". 'בורומה, איך אתה מעז לדבר עליו? נחש נבזה ומערה ערס!' עברה המחשבה הנזעמת בראשה. "אבי, בורומה ודוסול אויבים זה לזה מאז שאני זוכרת את עצמי. בפעם האחרונה שעברתי ליד הסרקופג, הגופה הייתה במקומה, וזה היה אחרי ההפגנה. אני חושבת ש...- " השיבה פיריאל במתיקות. "הויכוח הזה מיותר, בתי" אמר המלך, עיניו מכווצות לחריצים דקים, "אפשר לחשוב שאת מאוהבת בו". פיריאל הניחה את ידה על כף ידו הקמוטה של אביה ואמרה: "אבי, אתה צריך לישון. אחרי סוף השבוע, לא תצטרך לדאוג בגלל שום דבר". המלך הודה לה וקם מהכיסא והוסיף שהוא מצפה לראות אותה בארוחת הבוקר והפעם הוא מבקש שלא יהיו צחצוחי חרבות עם בורומה. פיריאל הבטיחה והוא יצא מהחדר.    --- גובל אין ארנגות היה מבחוץ בית לבנים אפרורי ולא מסויד כהלכה. החלונות היו אטומים בלוחות קרשים. הכניסה הייתה לוח עץ משוייף בגסות שהרעש שהשמיעו מיסביו בכל פעם שאחד מחברי הארגון נכנס או יצא כבר גרם לכמה מחברי האירגון מפעם לפעם לארגן עצומה בעד החלפת הדלת במשהו שקט יותר. לפי הגירסה הרשמית, גובל אין ארנגות היה בעבר ביתו של בעל מלאכה פשוט שהשתייך בזמנו לארנגות והעביר להם את המיבנה בצוואתו. המקום,על כל עליבותו, שימש כמטה האירגון במשך מאות בשנים ואף אחד כבר לא זכר איפה שכן מטה האירגון לפני שהועבר לכאן. החלק המודרני ביותר במיבנה היה חדר הקבלה שרוצף מחדש ובתיקרתו נקבעו פסי תאורה פלורוצנטיים. על קירותיו נתלו תמונות יפהפיות שאף אחד לא ידע מה צויר בהן. הרצפה כוסתה בשטיחים שארגו חברות האירגון וסיפרו את סיפור האירגון למי שהיה זמן לשמוע.  זה היה סוד ידוע שמטה האירגון שכן פה ואף על פי כן הופתעה המזכירה לראות את האיש נכנס לחדר הקבלה כאילו היה זה בניין משרדים פשוט והודתה לארו שאף אחד מחברי האירגון לא היה בשעה ההיא בחדר הקבלה.  "שלום, היר" אמרה המזכירה "האם אפשר לעזור לך?".  "אני מחפש חבר שלי, תון" אמר האיש.  המזכירה השיבה בטון צונן ורשמי: "לאיזה תון אתה מתכוון, היר? יש הרבה מאד אנשים עם השם הזה". האיש כיחכח בגרונו ואמר: "תון אונגולימו. מדול אמרות". המזכירה זיהתה את השם. "היר, אומנם אני מכירה את תון אונגולימו איש דול אמרות אבל האיש הזה אינו חבר האירגון" השיבה בקרירות. האיש ניגב את מצחו בזריזות וקרא: "ארו, תון עדיין בחיים. חשבנו שהוא מת. הוא לא כתב ולא התקשר מאז שהגיע לכאן!". המזכירה התבלבלה ולו לרגע. "היר,האם אתה קרוב משפחה שלו או משהו?" שאלה בפליאה. "לא, למרות שהם היו נחושים בדעתם לבוא לכאן בעצמם ורק בנס הצלחתי לשכנע אותם שעדיף  אד'לונג. הייתי 1שאני אעשה זאת" השיב האיש בהתרגשות "הו, שכחתי להציג את עצמי. שמי צ'אד'ראזאן ולה. היא שמעה ’ העורך של תון בבית הספר". עכשיו הבינה המזכירה מדוע חבריו של תון קראו לו ת צעדים בגרם המדרגות המוביל לחדר הקבלה ואמרה: "היר, האם אתה יודע איפה אתה?". הוא הניח את ידו על מצחו בפליאה ואמר: "בגובל אין ארנגות. זה מה שהיה כתוב במפה שדוסול שלח לתון בזמנו". 
                                                 T צ'אד'ראזאן( 1  ) משמש כקיצור מקובל לתון-ראזאן. hadhrazan
המזכירה חייכה בעודה מודה לארו על כך שהיא יכולה להטיל את האשמה על דוסול ואמרה:"היר, המפה נועדה לעיניו של ידידך בלבד. כיצד היא נפלה לידיך, בדיוק?-". היא ראתה כי מיתרנדיר צפה בהם מגרם המדרגות והוא מניח את כף ידו על המעקה החורק באי נוחות ואומר: "היריל לאוריאל, מי זה?". האיש הסביר לו ששמו צ'אד'ראזאן אד'לונג והוא בא לדרוש בשלומו של ידידו, תון אונגולימו, ומיתרנדיר לא חייך. "האם תוכל לתת לי את המכתבים שדוסול שלח לתון?" שאל מיתרנדיר, בנימוס, "או, לכל הפחות, את המפה. אני מבין שהיא ברשותך". תון הוציא את הגליל מתיק יד שהיה תלוי על זרועו ומיתרנדיר הימהם בזעם בעודו עובר על המפה. הוא השיב את הגליל ואמר: "תאמר לבני אונגולימו שהעניין מטופל. אבל אני מבקש שתשלחו אליי את המכתבים. אין לי ספק שניתן יהיה ללמוד הרבה מהמכתבים הללו". צ'אד'ראזאן הודה לו על עזרתו ושאל כיצד הם יוכלו ללמוד מהמכתבים- עד כמה שזכור לו, אין שום תוכן משונה במכתבים הללו. "דוסול," אמר מיתרנדיר "אמון על אומנות הבלתי-נשמע והבלתי-נראה. אין לכם את הכלים לזהות את המסרים שטמונים במכתבים. לנו יש". צ'אד'ראזאן הודה לו שוב ועזב. "האם היית צריך להפחיד אותו עד כדי כך?" שאלה המזכירה. "הפחדתי?" שאל מיתרנדיר בפליאה "זה היה כלום. כלום לעומת מה שדוסול עשה לי. אני מנסה לארגן את ההפגנה במשך חודשים והולך ממשרד למשרד בדיוק כדי למנוע תקרית בדיוק כמו זו שהייתה לנו עם צלפיו של בורומה. והנה, דוסול נופל וחוטף שוקת שבורה, ואני מוצא את עצמי נואם כנביא זעם כנגד בורומה וכמעט נהרג על המקום. לא, לאוריאל, זה היה כלום!". מיתרנדיר הוסיף: "וכמובן, הסיבה שבגללה באתי הנה. ביקשתי מרואה חשבון מקצועי לעבור על הניירות של דוסול. האם הניתוחים שלו כבר הגיעו, היריל?". לאוריאל אמרה שהניתוחים טרם הגיעו וייקח זמן עד שרואה החשבון יעבור על כולם לדעתה. "דוסול מנהל את חשבונות האירגון מזה זמן רב, היר. אני זוכרת שאלנור, לפני שפרשה לגימלאות, סיפרה לי שמיתרנדיר, זה שלפני מי שקדם לך, הוא זה שמסר לדוסול את המישרה הזו". מיתרנדיר נראה כאילו הוא מחשב בדומייה משהו ואז ניגב את מצחו בתדהמה. "היריל, את בטוחה? זה כמעט חמישים שנה, אודונה! דוסול, בפירוש, אינו עד כדי כך זקן!". המזכירה משכה בכתפיה ואמרה: "זה מה שאלנור סיפרה לי. רשומות ארנגות פתוחים לפניך.אתה יכול לבדוק בעצמך". עיניו הצטמצמו ואז אמר: "בשם הולאר, דוסול שמור היטב. אני מקווה, בשם כל הולאר, שהחששות שלי אינן נכונות".  לאוריאל חייכה. "ואני מקווה, היר, שהולאר יקשיבו לך" הוסיפה ברוך.  --- ראזאן לא אהב את אראינוסט. הוא חש כלוא וחנוק בין הסימטאות הצרות והמתפתלות שלחלק ’אד’צ מהבתים אפילו לא היו מספרים והעשן שהערו המפעלים אל האוויר באיזור התעשייה הסמוך שהשתרע  שם יכולת להחליף שיחה עם 2 למרגלות אראינוסט. הוא נכסף לשדרותיה הרחבות והמוריקות של ברינדין אדם שפגשת בדרך ולא הביטו עליך כעל מטורף אם שאלת אותם משהו מסובך יותר מ-"מה השעה?" ו"האם אתה יכול לומר לי איפה מישור ספינות האוויר?". לדול-אמרות הייתה שמורה פינה חמה בלבבו ראזאן ’אד’ אבל אירועי השנים האחרונות שינו אותה לבלי הכר. מחשבות קודרות עלו בלבו של צ מזיכרונותיו מהפעם הראשונה בחייו שנתקל פנים אל פנים באנשים מוכי רעב אשר בטנם הייתה נפוחה בשעה ששאר גופם היה כמוש כגבעול חיטה שקמל שהילכו כאילו מתו בעודם חיים בדול אמרות עצמה. הוא עדיין חלם עליהם בלילות והתעורר בבקרים נוטף זיעה וידו מונחת על השידה כאילו חיפשה מתוך ראזאן ’אד’ רפלקס את האקדח שהיה מונח במגירה התחתונה. כאן היו אנשים דומים. 'ארו' חשב צ 'בבקשה תן לי כוח. אני פשוט לא אוהב לראות אנשים שנראים כמו גוויות מהלכות!'. הוא האיץ את הליכתו ועד מהרה הגיע אל אכסניית ממנדיל שהייתה מכלול פשוט למראה של שלושה מבנים שהיו מגובבים זה על זה אבל הם נמצאו כבר בחלק טוב יותר של העיר התחתית. מממנדיל התפרנס מתיירים שלא היו אמידים דיים כדי לשכור חדר באחד מהמלונות היקרים יותר ונחשב לשם דבר בעיר התחתית ראזאן לאכסנייתו בפעם הראשונה מצא אותה הומה עד אפס מקום מכיוון שאחד ’אד’וכאשר הגיע צ ראזאן ’אד’מנכבדי המקום הזמין אותה לחתונתו.  בכניסתו לטרקלין הכניסה של האכסנייה, הבחין צ במממנדיל המפטפט עם אחד מידידיו."מה שלומך, נערי? תכירו את האביר שלנו!" שאלו מממנדיל ראזאן ניגב את מצחו ואמר: "אני חושב ’אד’ בלבביות, "איך הייתה השהות במאורת התולעים שלנו?". צ
                                                 B ברינדין( 2 ) היא עיר הבירה של נסיכות האי טולפלס השוכנת ממערב לדור אן ארניל. לפי הסכם עתיק יומין ar-In-Adein בין נסיכי טולפלס לבין מלכי גונדור לבית בלקתור, אם תיקטע השושלת של נסיכי טולפלס, השילטון יעבור למלכי גונדור. בינתיים, המעבר בין הנסיכות לגונדור היבשתית הוא חופשי לגמרי היות ובנוסח מחודש של אותו הסכם נקבע כי שתי המדינות יאפשרו מעבר חופשי בין שתי המדינות כאשר תעודת הזהות מאפשרת לבעליה להיות גם אזרח טולפלס וגם אזרח גונדור. עם זאת, טולפלס, בניגוד לגונדור, אינה רואה בעין יפה את גל הפליטים המתרגש על גבולותיה ונסיכיה תגברו באחרונה את משמר הגבול שלהם וכל סירת פליטים,אם מדובר בסירה ימית ואם סירת אוויר, שמאותרת נאלצת לשוב לאחור אם ברצון יושביה להישאר בחיים.  
שאני יודע איך הרגישה חולדה מסוימת כאשר היא פגשה את התולע הזהוב". מממנדיל חייך ואמר: "אז ראזאן גירד את מצחו ואמר: "לא, אני חושב שהוא לא היה במקום באותו זמן. ’אד’פגשת את דוסול?". צ פגשתי את הברנש ההוא 'מיתרנדיר' שמופיע כל הזמן בתקשורת. מאד נחמד!". מישהו הקיש בשולחן. ראזאן. מממנדיל שלחש משהו לידידו השיב: "זה היה ’אד’"סליחה. האם אמרתי משהו מצחיק?" תמה צ ראזאן ניגב את האקדח שלו ועלה למעלה ’אד’שום דבר, אד'לונג. אני חושב שכדאי שתלך לישון". צ בעודו מנסה להבין מה זה היה לעזאזל. "פורלונג" פנה מממנדיל אל ידידו "אתה חייב ללמוד לשלוט על עצמך.. לא מלמדים אותכם בארנגות כלום?". פורלונג הקדיר את פניו ואמר: "התון הזה טיפש מטופש. לפחד ממיתרנדיר! אתה חייב להודות שזה באמת טיפשי מאד". מממנדיל ירק על השולחן ואמר: "פורלונג, זה תון. האנשים האלה מפחדים מהצל של עצמם! וחוץ מזה, מיתרנדיר יודע להרשים מאד כשהוא רוצה. ככלות הכל, הוא המנהיג שלכם ולא דוסול". פורלונג מילמל לעצמו משהו ואמר: "מממנדיל, בשם ידידותנו, אני מבטיח לך שלא אספר לדוסול על הדבר הטיפשי מאד שאמרת כרגע אבל, בשם ארו, תשמור על הפה שלך. אני לא רוצה לגרד את השאריות מאיזו פינה חשוכה בעוד כמה ימים!". מממנדיל החוויר למשמע דברים אלה ואמר, ברתיעה, "פורלונג, אני בהחלט מכבד את החלטתך האמיצה. אבל מה נעשה עם התון? הוא בא בדברים עם מיתרנדיר וזה יכול להקדיח את התוכנית כולה". פורלונג הנהן ואמר: "אדבר עם דוסול". בדברים אלה, קם פורלונג ויצא מהטרקלין משאיר את מממנדיל בשרעפיו.  
 
"בוקר טוב, העוצר נוצר הטבעת אשר לאיסילדור בורומה" בירכו מזכירו קלבדיל וזכה בחיוך אטום מבורומה. "האם יש חדש?" שאל בורומה, בענייניות, "נראה שעניינינו באומבר לא מתקדמים יפה". קלבדיל ניגב את מצחו ואמר: "כן, ולפי התדפיס שקיבלנו, המצב יכול להיעשות עוד יותר גרוע". הוא הוציא עותק מגולגל, חתום בסרט אדום, מהמגירה ובורומה פרם את הקשר וראה כי על הנייר מתנוססת חותמת נחש הים הבוער של אומבר. בורומה קרא את המסמך בעיון רב כמנהגו ונאלץ לשפשף את עיניו מפעם לפעם כלא מאמין אף על פי שקיבל דיווחים דומים ממקורות אחרים על חלק מהדברים שסופרו שם. "איפה קיבלת את התדפיס?" שאל בורומה "אני מעוניין לדבר עם השליח אם הוא עדיין באראינוסט". קלבדיל נאנח ואמר: "לצערי, השליח עזב לפני עלות החמה את העיר, העוצר. כשדיברנו איתו, הוא הבהיר לנו היטב כי כל זמן שהוא שוהה בעירנו מגדילה את סיכוייו למצוא את מותו בעינויים ארוכים ומרים כמיטב המסורת של בני אומבר". בורומה עצר למחשבה נוספת ואמר: "אצטרך לדבר עם המלך ועם... פיריאל". בורומה הירהר: 'אינני מקנא בפיריאל עתה. אם מה שכתוב שם אמת הוא, כל מה שהושג אז ייסחף בנהר כלא היה'. בורומה ידע שפיריאל מתעבת אותו כשם שתיעב הוא את היצור שכרתה עמו את בריתה. ואף על פי שהשלים עם זה הרהר, לעיתים רחוקות, בזכרונות מימים רחוקים כאשר הנסיכה הייתה רק ילדה והוא היה משחק איתה ועם אחיה בגן המלכותי.  "כן, מלחמה בשנה הראשונה זה אף פעם לא סימן טוב לבאות" הוסיף בורומה "קלבדיל, האם יש עוד משהו?". קלבדיל הנהן והוציא את לוח הזמנים של בורומה. והוא העיר לעצמו כי גיוס כמה מהאנשים ברשימה ליחידות השדה במלחמה הבאה רק ישפר את האיכות של הדיון במועצה. 'אני בטוח שמנווה מתעב את אאנווה באותה מידה שאני מתעב את קלבדיל' הירהר בורומה בעודו מקשיב לו.     
 פרק שלישי "הנסיך אראכיר!" שמע אותו הנסיך שבינו לבין עצמו עדיין קרא לעצמו גונדול אך נואש זה מכבר מלשכנע את סובביו מלקרוא לו אראהיר. היה זה המשרת של פריאביורן, קנאפה, שחביב מאד היה על פריאביורן עצמו מסיבה אשר נעלמה מעיניו של גונדול אבל היה מאוס מאד על שאר בני הבית ובכללם גונדול עצמו שלמד כי בו נוהג קנאפה בכפפות משי. "כן, משרת" אמר גונדול "מה בפיך?". לרגע, כיווץ המשרת את גבותיו מעלה במחוות זעם ואז שב ושמטן באומרו בנועם: "האדון פריאביורן רוצה שתרד למטה. הגיע אדם חשוב". קנאפה אמר את זה בנימה ששמר למאורעות כמו עריכת השולחן לקראת אחת מסעודותיו של פריאביורן או העלאת משכורת לאי איזה מבני משק הבית של פריאביורן. "תודה, משרת. ברשותך, אבקש שתעזוב את החדר" הורה לו גונדול וזה הרעים בצעדיו כאשר יצא מהחדר שהקצה פריאביורן לגונדול לעסקיו הפרטיים. "ארו," נאנח גונדול והביט בארון הבגדים וסקר את תכולתו בקפדנות של מצביא הסוקר את צבאותיו לפני המלחמה ומצליח לראות רק את השיכורים והרופסים שבחייליו. לבסוף נבחר מעיל כעין הערמון עם ברדס עם פתילים עשויים מפרוות סוס ואיז'ורי שחור כפחם שהיה אמור להלום את שיערו הכהה הפרוע והסבוך כמנהג הרוהירים הגברים. לבסוף הוציא את 
השרשרת מהמגירה וענד אותה מסביב לצווארו. הוא ירד למטה בכבדות וראה את פריאביורן משוחח עם אדם שלרגע טעה גונדול וחשבו לאישה עד שנשמעו דבריו. היה זה חדר גדול ממדים שקירותיו היו ספונים עץ לבתרון שחור וקשה שבתקופה שבנו את הבית האמינו שיש לעץ סגולות מיוחדות כלשהם. גרם מדרגות סלילוני הוביל אל הקומה העליונה ואל הקומות מתחת. על קירותיו תלה פריאביורן את תעודת הדוקטור שלו מאידורס בינות לראשי חיות מפוחלצים שבעליהם ניצודו בשמורות העצנים כחלק ממבצע הדילול של המינים הללו. פריאביורן סילק את אחד מראשי הצבאים כדי לתלות את תמונת חתונתו עם גונהילדה. גונדול נזכר שהרוהירים היו שולחים את נשותיהם לחלק אחר של הבית בכל פעם שהיו באים אורחים. הפעם היחידה שפריאביורן הרשה לגונהילדה להישאר היה כאשר ביקר מלך רוהן בביתם וזה היה לפי בקשתו המפורשת של המלך. "על אראהיר לשוב לגונדור" טען הזר "האותות והמופתים אינם מכזבים בנושא הזה. חיכיתם זמן רב מדי". גונדול שהתעניין בשיחה בעיקר משום שדיברו עליו שאל: "שלום, אני מעדיף שיקראו לי גונדול , האדון...-?". פריאביורן שישב לידו קם בחטף והסתובב לעבר גונדול ופניו האדימו מבושה באומרו: "הו, אני מצטער, אר.. גונדול. זה איש קדוש. אמרתי לו שרצוי לחכות שתרד אבל הוא התעקש לדבר איתי עליך...-". האיש עצמו גם הוא קם ואף הוא הסתובב והוסיף על כך והשתחווה לפניו. "אדוני," אמר גונדול, פניו סמוקים אף הם מבושה, "אומנם פריאביורן אומר שאתה איש קדוש אבל אנחנו משתחווים רק מול ארו!". האיש קימט את גבותיו בתמיהה ואמר: "שמי האח איאלד מהאחים הלבנים של דונהירג. האם לא שמעת את החדשות? אביך וויתר על כתרו. הרי...-". גונדול פרץ לרגע בצחוק עז. "ארו, האם לא סיפרת לו?". פריאביורן ניבוך במקצת ואמר: "אבל אראהיר... הרי אתה המלך לפי החוק בממלכתך. זה שה... מלך שלנו החתים אותך על חוזה זה או אחר איננה אומרת שחוזה זה או אחר יהיו תקפים לנצח". איאלד פישפש בכיסי האיז'ורי שלו ומבטו נדד על שני האנשים בהערצה שגונדול זכר כי בארצו הייתה שמורה לאביו ולעוד מני מעט שזכו להימנות עם גדולי גונדור בתקופה הנוכחית. "מה שנגזר בשמיים לא ייבטל האדם" טען איאלד "ואתה המלך לפי חוק". גונדול ניגב את מצחו במבוכה ותהה מה רוצה ממנו איאלד הזה. "האיש הקדוש הזה, אראהיר," אמר פריאביורן "אומר שאפילה שוכנת בעתידה של גונדור. הוא אומר שאדם בשם דוסול עתיד להביא במעשיו לעלייתו מחדש של האופל". איאלד הינהן ואמר: "אני רואה בך כי תעדיף לעד חיי נוחות ובטלה על פני התמודדות עם דוסול. אבל אם לא תילחם בו בגונדור, הוא יבוא הנה, חזק יותר". "ומדוע לא סיפרת על כך למלכך, אם כן?" שאל גונדול, במרירות. איאלד עטה הבעה אטומה בעודו ממלמל משהו ואמר: "המלך אמר לשליחנו כי ביום מן הימים יתפנה לטפל בעניין זה". מבטו של גונדול עבר על איאלד מנעליו המטולאות ועד מצנפתו האדומה ואמר: "איני מבטיח מאומה. אני מאמין שגלותי תתום בקרוב. אבל לא נראה שנבואתך באשר לכתרי תתגשמנה ביום מן הימים". 

</body>
</html>
